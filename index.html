<h2> Northern Wind </h2>
<p> Rok 1700, wybucha wojna między dwoma mocarstwami aspirującymi o miano hegemona - Rosji oraz Szwecji. Po stronie tych drugich stanęło Imperium Osmańskie. Bardzo szybko okazało się, że wojna będzie długa i zacięta, jednak powoli swoją przewagę zyskiwali Szwedzi. Rosjanie związani walka na dwóch frontach nie byli w stanie wyprowadzić żadnej sensownej ofensywy. Mimo to dzięki zapałowi dziesiątek tysięcy żołnierzy udało im się zatrzymać ofensywę i utrzymać większość terytoriów się przez kolejne 6 lat. Druga fala ofensywy rozpoczęła się w 1706 kiedy to kolejna fala Szwedzkich wojsk runęła na rosyjskich żołnierzy, jednak i to nie dało skutku. Rosyjscy żołnierze zaczęli kontratakować stopniowo odbierając przeciwnikowi przewagę aż dotarli na tereny Finlandii. Wtedy to abdykował król Szwecji Karol XI, a tron przejął jego syn - Karol XII. Nowy władca okazał się świetnym strategiem, który bardzo szybko odrobił straty terytorialne i front północny znowu powrócił do punktu wyjścia. Losy całej wojny odmienił król Polski - August II Mocny. Zarządził on atak na zamęczoną i związaną walką Rosję. </p>
<p> Rok 1716, Moskwa została zdobyta, wojska cara nie miały szans. Wszystko zakończyło porozumienie moskiewskie oddające Szwecji całe wybrzeże Bałtyku, Polsce zachodnie ziemie aż po Smoleńsk, Turcji natomiast cały Kaukaz aż po Krym. Dla Rosji był to cios po którym już się nie podniosła. Po kilku latach na zniszczoną Rosję napadły Chiny zdobywając tereny całej Mongolii i ziem na północ od niej, a gwoździem do trumny stało się odłączenie od Rosji kilku republik na dalekim wschodzie. Wielki tytan upadł. </p>
<p> W całej Rosji nastał chaos. Władze w swoje ręce wzięło wojsko i elity, odsuwając stopniowo cara od władzy, przyznając sobie stopniowo coraz to kolejne przywileje. Fakt ten potęgowało to, że lokalni arystokraci byli w znacznej części finansowani przez zachodnie rzady, głównie Rzeczypospolitej i Szwecji, którym zależało na jak największej destabilizacji Rosji. Car był bez wyjścia, nie był w stanie zaprowadzić porządku w swoim kraju. 21 marca 1767 roku caryca Rosji, Katarzyna II podpisała ustawę nazywaną popularnie Testamentem Rosji. Jej treść pozwalała na ustalanie odrębnego prawa w każdej prowincji bez wpływu władzy centralnej. Był to koniec Carstwa Rosyjskiego. Nawet jeśli istniało, to od tamtego momentu tylko na papierze. To był już koniec…</p>
<p> Spokój w Europie nie trwał długo, 5 maja 1789 roku we Francji wybuchła Wielka Rewolucja Francuska. Lud przez lata zniewolony przez absolutnych władców zbuntował się przeciw własnym panom przejmując władzę w całym (byłym już) królestwie. Gdy chaos udało się ujarzmić nastał okres republiki, aby kilka lat później znowu wrócić ku absolutyzmowi. Władze we Francji przejął wówczas Napoleon Bonaparte, który w kilka miesięcy uczynił z Francji najpotężniejsze mocarstwo świata wygrywając wojny z Niemcami, Beneluxem, Hiszpanią, Włochami, Wielką Brytanią i Austrią. Po jego stronie stanęła także Rzeczpospolita oraz Dania. Mimo wielu sukcesów te 3 państwa nie były w stanie pokonać wszystkich na raz, co zakończyło się w 1812 roku ponosząc porażkę. </p>
<p> Wtedy właśnie zwołano kongres wiedeński, aby ustalić ład Europy na kolejne kilkadziesiąt lat oraz uniknąć możliwie jak najwięcej wojen. Do najważniejszych postanowień kongresu należały między innymi punkty: 
<ul>
<li>Granice Francji wróciły do tych sprzed rewolucji francuskiej.</li>
<li>W celu zabezpieczenia krajów Beneluksu przed agresją, zwiększeniu możliwości konkurowania z innymi państwami oraz stworzeniu kolejnej przeciwwagi dla Francji, utworzono z terenów Belgii, Holandii oraz Luksemburga Zjednoczone Królestwo Niderlandów.</li>
<li>Uznano niepodległość Ukrainy (tereny Rosji oraz Rzeczpospolitej), Krymu oraz Czeczenii (tereny Osmańskie).</li>
<li>Rzeczpospolita i Szwecja uznały swoje granice na inflantach, tym samym Polska zrzekła się roszczeń do wszystkich utraconych na rzecz Szwecji ziem na inflantach w zamian za przeforsowanie punktu uznającego niepodległość miasta Rygi na przynajmniej 50 lat.</li>
<li>Dania przestaje istnieć i staje się częścią Imperium Szwedzkiego.</li>
<li>Cesarstwu Austriackiemu i Imperium Osmańskiemu powierzono ochronę Bałkanów, dzieląc cały półwysep między te dwa mocarstwa.</li>
<li>Utworzono związek reński pod przywództwem Królestwa Prus, w którego skład wchodziła także Bawaria, Hanower oraz Wirtembergia.</li>
<li>Włochy zostały podzielone na Królestwo Obojga Sycylii, Państwo Kościelne oraz Królestwo Sardynii. </li>
</ul>
</p>

<p> Względny spokój trwał w Europie przez 30 lat. W 1847 roku niepodległość od Imperium Osmańskiego ogłosiły Armenia, Gruzja i Azerbejdżan. Bardzo szybko od Turcji odłącza się także Grecja. Po brutalnych pacyfikacjach doszło do porozumienia zgodnie z którym o ile 3 pierwsze państwa zyskują pełna niepodległość, o tyle Grecja pozostanie w granicach sułtanatu. Nie udało się opanować tylko jednej wyspy - Krety. Tamtejszy ruch oporu zorganizował się do tego stopnia, że sułtanat nie był w stanie go zniszczyć. Tak powstało kontrowersyjne i nieuznawane przez Turcję i świat arabski Państwo Krety uznające się za spadkobierców greckiej kultury. Tamtejszy ruch oprou działa do dzis, jednak obecnie pod nazwą Cesarstwa Helleńskiego (bądź Greckiego) uznając się zaprawowitych posiadaczy ziemi należących na przestrzeni wieków do ich ludu. Wbrew nazwy w państwie nie rządził żaden cesarz, a tzw. wojskowa rada narodowa. W międzyczasie na wschodzie w siłę rosła Persja aspirująca do przeciwwagi dla Imperium Osmańskiego, a na północy Arabia żądająca oddania Mekki, Medyny oraz Jerozolimy. Okres od 1847 do 1871 nazywany jest w literaturze zaćmieniem osmańskiego księżyca i odzwierciedla on ilość problemów wewnętrznych z jakimi wzmagała się w tym okresie Turcja. Zakończył go traktat w Mekce, w którym wszystkie 3 islamskie narody zobowiązały się na zawarcie pokoju i współpracę. Turcja wreszcie mogła spokojnie wkroczyć znowu na ścieżkę rozwoju. </p>
<p> Niedługo potem w 1878 roku, we Francji, Niemczech, Wielkiej Brytanii wybuchła Wielka Rewolucja Komunistyczna zwana również Drugą Rewolucją Francuską (ze względu na fakt, że odbywała się gównie na terytorium tej pierwszej). O ile Wielka Brytania bardzo szybko poradziła sobie z rebelią, o tyle w Niemczech i Francji władcy nie byli w stanie zatrzymać protestujących, skutkiem czego było dojście w 1882r. do władzy robotników w Niemczech i Francji. Niecały rok później oba państwa wspólnie zaatakowały Rzeczpospolitą, Austrię, Szwecję, Rosję oraz Zjednoczone Królestwo. Konflikt nie trwał długo, a jego efektem było zagarnięcie przez Rzeczpospolitą prus wschodnich oraz dolnego Śląska (deklarując przy tym, że na tereny te nie będzie wchodzić wojsko) tracąc przy tym część ziem na wschodzie (między innymi Smoleńsk) na rzecz Rosji, której wkład w zatrzymanie agresji komunistów był istotny. Uznano wtedy również władzę cara Rosji nad wszystkimi państwami jemu podległymi. Szwecja zyskała wtedy północny Holsztyn, a w Niemczech przywrócono na tron cesarza. Dyktatura ludu utrzymała się natomiast we Francji, która panuje tam do dziś. Był to takze dzień rozpadu Cesarstwa Austro-Wegier na wiele mniejszych państw oraz uznania niepodleglości Serbii. W ramach reakcji na gwałtowne zmiany obyczajowe zapoczątkowane przez drugą rewolucję francuską stworzył się ruch mający na celu przywrócenie dawnego światła nowemu, ciemnemu światu. Funkcjonował on głównie na terenach z długą historią, a objawiał się on odbudową dawnych miast, przywracaniem im zmienionych nazw, powrotem do dawnych obyczajów czy języków. Na kilkanaście lat nastał znowu czas pokoju.</p>
<p> Jest rok 1936, tymczasem Europa znowu może pogrążyć się w konflikcie. Rosja kawałek po kawałku sukcesywnie przyłącza do swoich terytoriów kolejne byłe republiki Rosyjskie, aby odnowić swoje imperium. Upokorzone Niemcy także chcą odzyskać dawne ziemie zabrane na przestrzeni lat przez Polskę, początkowo poprzez wspieranie ruchu oporu w Królewcu i na Śląsku oraz prowokacje graniczne, ale robią się coraz bardziej agresywne. Serbia marzy w tym czasie o podboju Bałkanów, w kilka lat zbudowała państwo, z którym liczyć się już musi każdy. Zagrożone przez nią Węgry, Austria, Czechy, Słowacja i Chorwacja muszą zdecydować czy działać razem z Polską, wszyscy osobno czy utworzyć własny sojusz jak 40 lat temu. Na bliskim wschodzie sytuacja też jest napięta. Sytuacja między Turcją, Persją i Arabią się wciąż zaostrza. Szczególnie ci ostatni zdają się być wręcz fanatycznie zmobilizowani do zjednoczenia całego świata Arabskiego. Sytuację zaostrza jeszcze bardziej fakt, że na Turcję coraz bardziej naciska samozwańczy rząd grecki okupujący od kilkudziesięciu lat Kretę, a ich żądaniami jest oddanie im kontroli nad Atenami i wszystkimi wyspami greckimi. Nawet do Ameryk i dalekiego wschodu dostała się iskra konfliktu zdolna rozniecić konflikt.</p>

